<?xml version="1.0" encoding="UTF-8"?>
<chapter id="whatsnew">
<chapterinfo>
  <date
>1 грудня 2024 року</date>
  <releaseinfo
>5.2.0</releaseinfo>
</chapterinfo>
<title
>Що нового у цьому випуску?</title>

<sect1
><title
>Виправлення вад та поліпшення функціональних можливостей</title>
<para
>Як і під час будь-якого випуску, команда розробників &kmymoney; ретельно продовжила працювати над тим, щоб зробити програму кращою і простішою у користуванні. З часу попереднього стабільного випуску 5.1.3 виправлено багато помилок; функціонально поліпшено деякі частини програми; але основні помітні зміни у порівнянні з випусками серії 5.1 полягають у зміні облікових книг — докладніше нижче. </para>

<para
>Перехід від використання попередньої версії бібліотек &kde; до &kde-frameworks; було, по суті, завершено в ранніх версіях 5.1.x, причому більша частина цієї роботи відбувалася за лаштунками і не була безпосередньо помітною для кінцевого користувача. Загальний вигляд і поведінка мають залишатися стабільними, хоча можуть бути помітні деякі незначні зміни. Крім того, команда почала вносити зміни для підтримки переходу на використання бібліотек Qt6 і KDE6, які вже почали замінювати Qt5 і KDE5. З усіма цими змінами основна функціональність програми залишається незмінною, окрім виправлень помилок, покращень і доповнень. </para>

<para
>У попередніх випусках у цьому розділі підручника ми наводили список багатьох виправлень специфічних вад та поліпшень у функціональних можливостях. Втім, щоб не дублювати ці відомості, тепер ви можете просто ознайомитися із ними у <ulink url="https://kmymoney.org/changelog.html"
>журналі змін</ulink
>. </para>

<para
>Серії 5.0.x і 5.1.x містять деякі зміни, які потребують зміни підходів до роботи з боку користувача, якщо він оновлюється з 4.8.x або старішої версії. Однак ми очікуємо, що більшість користувачів уже перейшли на 5.1.x. Зокрема, користувачам, які переходитимуть із 5.1.x на 5.2, не потрібно буде змінювати усталені підходи. Якщо з якоїсь причини ви все ще використовуєте &kmymoney; версії 4, вам наполегливо рекомендується оновити програму, оскільки команді стає все важче надавати будь-яку допомогу для застарілих версій. </para>
</sect1>

<sect1
><title
>Оновлення цього підручника</title>
<para
>У цьому розділі було наведено деякі подробиці, пов'язані із відсутністю повного оновлення підручника з версії 4.x до версії 5.x. Оскільки підручник було повністю оновлено для версії 5.2, потреби у цьому розділі більше немає. </para>
</sect1>
</chapter>
